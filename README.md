# Academic-Paper-on-Traffic-Management

Είναι γεγονός πως τις τελευταίες δεκαετίες η παγκόσμια κοινότητα
αντιμετωπίζει το φαινόμενο του υπερπληθυσμού που εμμέσως οδηγεί στην αύξηση
παραγωγής και χρήσης οχημάτων.Πολλά προβλήματα προκύπτουν από αυτή την
εξέλιξη με κυριότερο από αυτά την κυκλοφοριακή συμφόρηση που έχει σημαντικό
αρνητικό αντίκτυπο, τόσο στον άνθρωπο (ψυχική και οικονομική επιβάρυνση,
τραυματισμοί, θανάσιμες απώλειες), όσο και στο περιβάλλον (αυξημένες εκπομπές
διοξειδίου του άνθρακα,κατανάλωση καυσίμων). Ο βαθμός χρήσης νευρωνικών
δικτύων (ΝΔ) και αλγορίθμων μηχανικής μάθησης (ΜΜ) για την επίλυση μικρής και
μεγάλης κλίμακας παγκόσμιων προβλημάτων αυξάνεται συνεχώς χάρη στη
δυνατότητά τους να αλληλεπιδρούν με δυναμικές συμπεριφορές και να δέχονται
μεγάλο αριθμό παραμέτρων και δεδομένων. Σε αυτό το άρθρο, η μηχανική μάθηση,
τα τεχνητά νευρωνικά δίκτυα και η τεχνολογία Big Data σε συνδυασμό με σένσορες,
κάμερες, google maps, τεχνολογίες IoT την V2X επικοινωνία καθώς και τα υπόγεια
οδικά δίκτυα χρησιμοποιούνται για να προβλέψουν την κυκλοφοριακή ροή, να
μειώσουν την κυκλοφοριακή συμφόρηση και να διευκολύνουν την διέλευση οχημάτων
έκτακτης ανάγκης. Συνεπώς αυτή η μελέτη εστιάζει στην παραγωγή αλγορίθμων και
επεξεργασία χρήσιμων δεδομένων για την αντιμετώπιση της κυκλοφοριακής
συμφόρησης σε μεγάλες πόλεις και οδικά δίκτυα ενώ παράλληλα αναλύει τις
επιπτώσεις της κυκλοφοριακής συμφόρησης.
